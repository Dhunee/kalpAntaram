+++
title = "५६"

+++
   
बौद्धलक्षणम्  
बौद्धस्य लक्षणं वक्ष्ये सम्यक् च विधिनाधुना   
जनदेवास्थिरं युक्तं बौद्धस्य च विशेषतः १  
स्थानकं चासनं वापि सिंहासनादिसंयुतम्   
अश्वत्थवृक्षसंयुक्तं कल्पवृक्षं तथा न्यसेत् २  
शुद्धश्वेतवर्णं स्याद् विशालाननसंयुतम्   
लम्बकर्णायताक्षं स्यात्तुङ्गकोणं स्मिताननम् ३  
दीर्घबाहु विशाला च वक्षःस्थलं च सुन्दरम्   
मांसलाङ्गं सुसम्पूर्णं लम्बोदरपूर्णकृत् ४  
समपादस्थानकं कुर्याल्लम्बहस्तं सुखासनम्   
द्विभुजं च द्विनेत्रं च चोष्णीषोज्ज्वलमौलिकम् ५  
एवं तु स्थानकं कुर्यादासनादि यथाक्रमम्   
पीताम्बरधरं कुर्यात्स्थानके चासनेऽपि च ६  
पीतं वामभुजोर्ध्वे तु चार्धकं तु सदना   
स्थावरं जङ्गमं वापि दारु शैलं च लोहजम् ७  
चित्रं वा चार्धचित्रं च चित्राभासमथापि वा   
पट्टे वा भित्तिके वापि कुर्यान्मृत्तिकाशर्करा ८  
उत्तमं दशतालेन कारयेत्त्वङ्गमानकम्   
शेषं प्रागुक्तवत् कुर्यातत्तदागमवद् बुधः ९  
इति मानसारे वास्तुशास्त्रे बौद्धलक्षणविधानं नाम षट्पञ्चाशदध्यायः
