+++
title = "६१"

+++
अथ द्विषष्टितमः पटलः  
सप्तताललक्षणम्  
अथ वक्ष्ये विशेषेण सप्ततालविधिं परम्  
पिशाचप्रतिमोत्सेधं साष्टाशीत्यंशकं भवेत् १  
उष्णीषमर्धभागेन केशान्तं शशिभागतः  
सार्धद्व्यंशं तु नेत्रान्तं सार्धाग्न्यंशं पुटान्तकम् २  
चिबुकान्तं च तत्तुल्यं वेदांशं च गळोदयम्  
स्तनान्तं सप्तभागं तु रुद्रा शं\! नाभिसीमकम् ३  
तथा वै योनिमूलान्तं विंशांशं चोरुदीर्घकम्  
जानुमानं द्विभागेन जङ्घा चोरुसमाभवेत् ४  
चरणोच्चं द्विभागेन मन्वंशं तु तलोन्नतम्  
ऊरुदीर्घसमं बाहुः प्रकोष्ठान्तं त्रिपञ्चकम् ५  
तलायामं तु भूतांशं वेदांशं तस्य विस्तरम्  
तलायामस्य सदृशं मध्यमाङ्गुलिदीर्घकम् ६  
शेषं प्रागुदिते देशे ह्रासं कुर्यादतीन्द्रि यम्  
सप्ततालं समाख्यातं शेषं प्रागिव चोदितम् ७  
इति काश्यपशिल्पे सप्तताललक्षणं नाम द्विषष्टितमः पटलस्समाप्तः  
   
